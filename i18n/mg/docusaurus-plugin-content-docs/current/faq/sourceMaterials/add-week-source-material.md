---
sidebar_position: 1
---

# Hampiditra Herinandro Vaovao ao Amin’ny Loharanon-kevitra

Misy fomba telo azonao ampiasaina mba hampidirina herinandro vaovao ao amin’ny loharanon-kevitra:

### Ampidirina tsirairay

Azonao atao foana ny mampiditra herinandro vaovao ao amin’ny loharanon-kevitra na dia tsy mampiasa internet aza ianao. Sokafy ny pejy fandraisana, dia tsindrio ilay hoe **Hampiditra Herinandro Vaovao** eo ambanin’ilay karatra hoe Loharanon-kevitra. Somary maka fotoana kokoa anefa ny mampiditra ny fanazavana ilaina ho an’ny herinandro tsirairay.

### Ampidirina amin’ny alalan’ny rakitra EPUB

Na dia tsy mampiasa internet, dia mbola azonao atao koa ny tonga dia mampiditra herinandro maromaro indray miaraka, sady tsy voatery mampiditra ny fanazavana ilaina ho an’ny herinandro tsirairay. Sokafy ny pejy fandraisana, dia tsindrio ilay hoe **Hampiditra avy Amin’ny EPUB** eo ambanin’ilay karatra hoe Loharanon-kevitra. Ilay EPUB nalaina avy tao amin’ny JW.ORG ihany no azonao ampiasaina, ary tsy tokony ho amboarinao ny anaran’ilay rakitra.

### Ampidirina avy any amin’ny JW.ORG

Raha mampiasa internet ianao, dia azonao atao ny mampiditra herinandro maromaro indray miaraka ao amin’ny loharanon-kevitra. Ho azonao avy hatrany koa izay fandaharana vaovao mivoaka any amin’ny JW.ORG. Sokafy ny pejy fandraisana, dia tsindrio ilay hoe **Haka any Amin’ny JW.ORG** eo ambanin’ilay karatra hoe Loharanon-kevitra.